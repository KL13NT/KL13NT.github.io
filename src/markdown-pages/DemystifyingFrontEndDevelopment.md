---
path: "/blog/demystifying-front-end-development/"
date: "2019-07-18"
title: "رحلة في عالم الفرونت اند"
description: "كورسات كتير بفلوس اكتر, بس هل هم مفيدين فعلاً؟ و ايه هي التكنولوجي المستخدمة دلوقتي؟ اعرفوا اكتر في البوست ده."
image: DemystifyingFrontEndDevelopment.jpg
author: "نبيل ثروت"
length: 1471
lang: "ar"
ogImageName: "DemystifyingFrontEndDevelopment"
ogImageExtension: "jpg"
tags: ["Roadmap", "Front-End", "Arabic"]
---

كلام كتير منتشر عن وظيفة الفرونت اند و الادوات اللي بيستخدموها المطورين اللي من النوع ده. كورسات كتير بتوعدك انهم هيعلموك/ـي حاجات كتير اوي و يوعدوك/ـي بوظيفة في شركة موقرة و شهادات و غيره، لكن هل الكلام ده فعلا ً ليه قيمة؟ 

# قيمة الشهادات
الشهادات في مجالنا متفق على درجة تأثيرها في الدول المتحضره ان ملهاش لزمة الا لو انت خريج MIT او Harvard. هل الكلام ده صحيح برضه في مصر؟ اه ولا. شركات كتير دلوقتي مش بتبص للشهاده وانما بيبصوا للمهارات و الخبرات اللي مع اللي بيقدم لوظيفة، و شركات تانية بتبص على الشهادات قبل اي حاجه. عايز نصيحتي؟ ابعد عن اي شركة طالبة شهادة الا Google و Microsoft. نشن على الشركات الناشئة (start-up) عشان هتلاقي اكتر مناخ مرحب بيك في النوعية دي لان بيكون معظم العاملين فيها شباب زيك و زيي. 


# سوق الكورسات 
عايز اوضح تاني ان كتير من الكورسات اللي في مصر و العالم العربي حرامية و بيدرسوا اساسيات بس على الرغم من انهم بيعلنوا عن الكورس على انه هيخليك جاهز لأي حاجه advanced. 

الكورسات دي عادة بتتكون من شوية HTML و CSS مع اساسيات JavaScript و يخش ف jQuery على طول (و ده غلط) و بجانب دول لو حب يعلي اوي بقى يديك اساسيات angular و sass. لاحظوا اني في كل دول بقول اساسيات. و في اغلب الاوقات بيكون الكورس اصلا Full-stack فا يخش بقى يديك PHP و MySQL (اساسيات برضه) و بعد كده يديك شهادة مش معروفه الا في الشارع اللي وراهم و خلاص على كده. انت كده متعلمتش الا حوالي ٣٠ ف الميه من الفرونت-اند. و دفعت تمن كورسات تقدر تجيبها من على النت مجاناً و هتفيدك اكتر. 

طب ايه الادوات و اللغات بقى اللي فعلاً بنستخدمها عشان نكون ماشيين صح؟
بنستخدم حاجات كتيره من اول الاساسيات لحد ما الموقع يطلع كمنتج كامل بعد عمليات الTesting و الOptimisations. 

# الاساسيات
- HTML5
- CSS3
- JavaScript

باول اتنين انت هتقدر تعمل صفحة بسيطة و شكلها جميل باللي انت اتعلمته. و هنزل بوست تاني عن ازاي جيب فكر لمشاريع تتدرب عليها. 

نيجي بعد كده للـJavaScript اللي هتسمحلك تعدل في الصفحه و تعمل حاجات كتيره جداً مكنتش تتخيلها واللي استخدامها وصل دلوقتي لحد الـ Embedded Systems و ابلكيشنز الموبايل و برامج الكمبيوتر بانواعها من اول المحررين Text Editors زي VSCode لحد ادوات الديزاين زي Figma و هنتكلم عن ازاي بنعمل كده.  

# طرق تنظيم الاكواد Methodoligies & Paradigms
نبدأ بقى نخش في المستوى الاعلى شوية و نتعرف على طرق تنظيم الكود Methodologies و دي منها للـ CSS (مترتبين حسب الشهرة): 
- BEM
- OOCSS
- SMACSS
- Atomic CSS
- MCSS
- AMCSS
- FUN
- SUIT CSS
- Systematic CSS

اشهرهم و اكترهم استخدام هو BEM و تقدر عادي تجمع مابين الطرق دي و اللي تحبه المهم الكود يكون منظم و سهل القرايه. 

اما بقى للجافاسكربت فا هتتعلم الـ OOP و الـ Functional Programming Paradigm بجانب انك تقدر تدخل في الـ Design Patterns و اللي هتفيدك جداً بس مش شرط تتعلمهم في وقت واحد او في الاول كده عامة. تقدر تسيبهم لنص الطريق لو اخره كمان بس اللي لازم تتعلمه هو الـ OOP و الـ Functional.

# معالجين الكود Preprocessors 
دول بنستخدمهم عشان نضيف حاجات مش موجوده في االلغة او عشان نستخدم احدث حاجه من غير ما ننسى ندعم القديم او عشان نكتب كود اسهل في القرايه. دول منهم كتير لل٣ لغات اللي بنشتغل بيهم و منهم للـCSS:

- Sass اشهرهم
- SCSS نسخة جديدة منه و مختلفه في جزئيات معينه
- Stylus المفضل ليا، بيديك حريه عجيبه في كتابة الكود
- LESS ابن البطه السوده ملناش دعوه بيه 😂
- PostCSS ده لازم هتستخدمه في حاجات كتيره زي مثلاً عشان تدعم المتصفحات  القديمه و بيمشي بنظام الـplugins

اما بقى للـHTML ففي نوعين، المعالجين العاديين اللي بيعملوا اللي انا قولته في الـCSS و ال Templating engines و دول بيسمحولك انك تعمل صغحة HTML فيها فراغات معينه و هو بيملاها على حسب داتا داخلاله. من حيث الـpreprocessors:

- Pug (Jade سابقاً)
- Slim انسى كل الاقواس اللي في اللغه الا في حالات معينه
- Haml

اما من حيث الـ Templating: 
- Handlebars
- Mustache

ممكن تلاحظ ان الـ Preprocessors بيعملوا حاجات موجوده في الـ Templating Engines برضه عادي. 

اما للجافاسكربت ففي التالي: (بلاش تتعلمهم في الاول كده, خليهم بعد الـمكتبات و الـ Frameworks.

- CoffeeScript
- LiveScript
- TypeScript
- Flow
- Babel

اخر واحد لازم هتستعمله عشان تحول كود JSX الى JS مثلا او تحول ES8 لـ ES5 وهكذا. التالت و الرابع اسمهم Static Type Checkers دول بيسمحولك تستخدم Data Types مش موجودين في اللغه نفسها زي انك تحدد نوع المتغيرات و هكذا (بما ان جافاسكربت dynamic ومفيهاش القدرة انك تحدد نوع المتغير). وانت بتتعلم كل ده هتتعلم جافاسكربت برضه بس النسخ الحديثه زي ES6, ES7, ES8+ لحد اخر نسخة.


# المكتبات Libraries و الـFrameworks

عايز بس اوضح ان في فرق مابين الاتنين. المكتبات بتقدر تستعملها في الكود بتاع الموقع، و بتديك حرية كبيره في اختيار انت عايز تعمل ايه بالظبط في الموقع. اما الـFrameworks بيفرضوا عليك قيود كتيره زي مثلا ازاي تكتب الكود، ازاي تشغله، الخ. المكتبات مجموعة اكواد ناس عاملينها و الناس التانيه بتستخدمها. وظيفتها؟ ليها وظايف كتيره زي انك تخلص المشروع بسرعه او تدعم متصفحات قديمه من غير ما تتعب نفسك في كتابة الكود كله او اسباب تانية و دي بتعتمد على المكتبه اللي بتستخدمها. 

من الـ،Frameworks للـ CSS:
- Bootstrap
- Foundation
- Material UI
- Skeleton
- Normalize

و غيرهم كتير جداً 

للجافاسكربت (libraries):
- jQuery
- Lodash
- Underscore

اما بقى الـFrameworks للجافاسكربت:
- React
- Vue
- Angular
- Ember 
- Preact

و غيرهم. 

> <span> متتعلمش كل حاجه، اختار واحد او اتنين من كل قايمه فقط والا مش هتخلص و عبال ما تلاقي شغل هيكون اللي انت اتعلمته بقى قديم و deprecated. </span>

# State Management 

دي بتكون اضافه فوق الFramework اللي هتستعمله زي مثلا React. بيساعدوك في ادارة المشروع و هو شغال زي مثلا ايه اللي ظاهر للمستخدم و هكذا. من ضمنهم:

- Redux
- Flux (قديم بس نعرف فكرته بس مش اكتر)
- MobX
- VueX

# CSS in JS

دي بقى طرق انك تكتب كود ستايلنج جوا كود الجافاسكربت و منه:

- Glamorous
- Emotion
- Styled-Components

# Linters

دي ادوات بتتأكد اننا بنكتب كود صح. يعني بيعملوا تشيك على السيميكولون، بيشوفوا لو بستعمل دالة بشكل خاطئ، لو ترتيب الكود فيه حاجه غلط، بنستعمل متغيرات متعملتش اصلا، هكذا. و من ضمنهم:
- ESLint ( اشهرهم للجافاسكربت و احسنهم)
- JSHint
- JSLint
- StyleLint
- CSSLint
- Prettier

اخر واحد مش لينتر ولكنه Style Enforcer بنستعمله عشان نتاكد ان كل الكود في المشروع متطابق في الشكل من حيث المسافات

> <span> متستعملش اكتر من لينتر لنفس اللغه! </span>

# Package Managers
دي نوعية خاصة من الادوات بيتم من خلالها نشر الادوات اللي انت عاملهم و هتستعملهم عشان تحمل الادوات التانيه زي Webpack و React.  من ضمنهم:

- NPM (Node Package Manager)
- Bower
- Chocolatey
- Brew

# مشغلين المهام Task Runners 
أدوات بنستعملهم عشان نوفر على نفسنا تعب اننا كل شوية نحول كود Sass مثلا الى CSS. هما بيعملوا ده تلقائياً مجرد اننا نظبطهم على كده. من امثلتهم و اشهرهم في السوق:

- Grunt
- Gulp
- Webpack 
- Parcel (زي ويبباك)
- Browserify (زي ويباك بس للمتصفحات)

بس Webpack مش مجرد مشغل مهام، ده وظيفته و قدراته اكبر من كده بكتير. بتقدر من خلاله تحول الملفات، تضغط صور المشروع كلها، تتحكم في الكود و حاجات تانيه كتير. عشان كده هو اشهرهم دلوقتي و أقواهم و من رأيي الـconfiguration بتاعه احسن بكتير من التانيين. 

# Testing
هنا هتختبر البرنامج بتاعك و تتاكد ان كل حاجه شغاله تمام و منه ٣ انواع:

- Unit testing (بتختبر كل فايل لوحده)
- Integration testing (بتختبر كل مجموعه مرتبطه ببعض)
- End-to-end testing (بتختبر البرنامج من اوله لاخره و هو شغال، بتعمل كل حاجه ممكن المستخدم يعملها في كذا سيناريو عشان تتاكد ان مفيش اخطاء ممكن تحصل)

من ضمن الادوات المستخدمه فيه: 

- Jest
- Mocha
- Karma
- Enzyme (React) 

# ملحوظه اخيرة
ده مش كل حاجه، و الهدف من السلسلة دي مش تخويفك ولا تعقيدك من مجال الويب، بس ده عشان افهمك ان بيتضحك عليك في الكورسات اللي بتدفع فيها اكتر من ١٠ تلاف جنيه و ليه حتى بعد ما بتخلص بتلاقي شغل بالعافيه. الكورسات دي بتوعد باقل من ٣٠ في الميه من الكلام ده، بل اقل بكتير من ٢٠% كمان. و زي ما قولت، مش لازم تتعلم كل حاجه، بس هو ده المجال حالياً. انت تقدر تشتغل بحوالي ٥٠ ف الميه من الكلام ده، اللي هو مثلا لحد الـJS Frameworks بس في نفس الوقت مش هتبقى منافس على درجة القوة اللي واحد متعلم ٩٠ ف الميه مثلا من ده و بالتالي المرتب و المكان اللي بتشتغل فيه هيختلفوا. طيب الكلام ده كله ياخد مني اد ايه؟ اقل حاجه 6 شهور. الكورسات اللي بتدري اساسيات بتديها غالباً في 3 الى 4 شهور. فا بلاش منهم خالص و نتعلم بنفسنا اونلاين الحاجات دي في 6 شهور لـسنه و اهو على الاقل هنضمن اننا في مكان محترم و هنشتغل شغل نضيف في مكان نضيف يريحنا.

لو عبجكم البوست ابعتوه لاصحابكوا و متسيبوش حد يضحك عليكوا ولا عليهم. لو في اسئلة ابعتوهالي على تويتر [@Nabil_Tharwat16](Https://twitter.com/Nabil_Tharwat16) او على Valarium.